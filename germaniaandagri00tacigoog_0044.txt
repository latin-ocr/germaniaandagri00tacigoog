ns anaxarus. ω

ignis remedium, sive inscitia aedificandi. Ne caemeuz
torum quidem apud illos aut tegularum usus: materia
ad omnia utuntur informi et citra speciem aut delec-
tationem. Quaedam loca diligentius illinunt terra ita
pura ac splendente, ut picturam ac lineamenta colorum
imitetur. Solent et subterraneos specus aperire, eos-
que multo insuper fimo onerant, suffugium hiemi
et receptaculum frugibus: quia rigorem frigorum
ejusmodi locis molliunt: et, siquando hostis advenit,
aperta populatur, abdita autem et defossa aut iguo·
rantur, aut eo ipso fallunt, quod quaerenda sunt.

XVII. Tegumen omnibus sagum, fibula, aut, si
desit, spina consertum: cetera intecti totos dies juxta
focum atque ignem agunt. Locupletissimi veste dis·
tinguuntur, non fluitante, sicut Sarmatae ac Parthi,
sed stricta et singulos artus exprimente. Gerunt et
ferarum pelles, proximi ripae negligenter, ulteriores
exquisitius, ut quibus nullus per commercia cultus,
Eligunt feras, et detracta velamina spargunt maculis
pellibusque belluarum, quas exterior Oceanus atque
ignotum mare gignit. Nec alius feminis quam viris
habitus, nisi quod feminae saepius lineis amictibus
velantur, cosque purpura variant, partemque vestitus
superioris in manicas non extendunt, nudae brachia ac
lacertos: sed et proxima pars pectoris patet.

XVIII. Quanquam severa illic matrimonia3 nec
ullam morum partem magis laudaveris: nam prope ι
soli barbarorum singulis uxoribus contenti sunt, ex·
copiis admodum paucis, qui non libidine, sed ob
nobilitatem, plurimis nuptiis ambiuntur. Dotem non
uxor marito, sed uxori ¹maritus offert. intersunt
parentes et propinqui, ac munera probant: munera

uon ad delicias muliebres quaesita, nec quibus nova
8

 

