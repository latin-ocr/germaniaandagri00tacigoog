sericeas. ‘bb

addique insuper opinionem, Syriam provinciam Agri·-
colae destinari, vacuam tum morte Atilii Rufi· con-
sularis et majoribus reservatam. Credidere plerique
libertum ex secretioribus ministeriis missum ad
Agricolam codicillos, quibus ci Syria dabatur, tulisse
cum praecepta, ut, si in Britannia foret, traderentur:
cumque libertum in ipso freto Oceani obvium
Agricolae, ne appellato quidem eo, ad Domitianum
remeasse: sive verum istud, sive ex ingenio principis
fictum ac compositum est. Tradiderat interim Agn'-
cola successori suo provinciam quietam tutamque.
Ac, ne notabilis celebritate et frequentia occurrentium
introitus esset, vitato amicorum officio, noctu in
urbem, noctu in palatium, ita ut praeceptum erat,
venit: exceptusque brevi osculo et nullo sermone
turbae servientium immixtus est. Ceterum, ut mili-
tare nomen, grave inter otiosos, aliis virtutibus tem·
peraret, tranquillitatem atque otium penitus auxit,
cultu modicus, sermone facilis, uno aut altero ami-
corum comitatus; adeo ut plerique quibus magnos
viros per ambitionem aestimare mos est, viso aspecto-
que Agricola, quaererent samam, pauci interprete·
rentur.

XLI. Crebro per eos dies apud Domitianum absens
accusatus, absens absolutus est. Causa periculi non
crimen ullum aut querela laesi cujusquam, sed in-
fensus virtutibus princeps et gloria viri ac pessimum
inimicorum genus, laudantes. Et ea insecuta sunt
reipublicae tempora, quae sileri Agricolam non sine·
rent: tot exercitus in Moesia Daciaque et Germania
Pannoniaque, temeritate aut per ignaviam ducum
amissi: tot militares viri cum tot cohortibus ex-
pugnati et capti: nec jam de limite imperii et ripa,

 

