Aoatcous. 67

hostium aciem invasere. Tum vero patentibus locis
grande et atrox spectaculum: sequi, vulnerare, capere
atque eosdem, oblatis aliis, trucidare. Jam hostium,
prout cuique ingenium erat, catervae armatorum
paucioribus terga praestare, quidam inermes ultro
ruere ac se morti offerre. Passim arma et corpora et
laceri artus et cruenta humus: et aliquando etiam
victis ira virtusque: postquam silvis appropinqua·
runt, collecti primos sequentium incautos et locorum
ignaros circumveniebant. Quod ni frequens ubique
Agricola validas et expeditas cohortes indaginis modo,
et, sicubi arctiora erant, partem equitum dimissis
equis, simul rariores silvas equitem persultare jussis-
set, acceptum aliquod vulnus per nimiam fiduciam
foret. Ceterum, ubi compositos firmis ordinibus
sequi mrsus videre, in fugam versi, non agminibus,
ut prius, nec alius alium respectantes, rari et vita·
bundi inuicem, longinqua atque avia petiere. Finis
sequendi nox et satietas fuit: caesa hostium ad decem
millia: nostrorum trecenti sexaginta cecidere: inquis
Aulus Atticus praefectus cohortis, juvenili ardore et
ferocia equi hostibus illatus.

XXXVHI. Et nox quidem gaudio praedaque laeta
victoribus: Britanni palantes, mixtoque virorum
mulierumque ploratu, trahere vulneratos, vocare inss
tegros, deserere domos ac per imru ultro incendere:
eligere latebras et statim relinquere: miscere invicem
consilia aliqua, dein separare: aliquando frangi as-
pectu pignorum suorum, saepius concitari: satisque
constabat, saevisse quosdam in conjuges ac liberos,
tanquam misererentur. Proximus dics faciem vic-
toriae latins aperuit: vastum ubique silentium, secreti
colles, fumantia procul tecta, nemo exploratoribus

 

