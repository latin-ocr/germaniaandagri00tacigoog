santonus. 61

neque, ut plerique fortium virorum, ambitiose, neque
per lamenta rursus ac moerorem muliebriter tulit: et
in luctu bellum inter remedia erat. Igitur praemissa
classe, quae pluribus locis praedata, magnum et incer·
turn terrorem faceret, expedito exercitu, cui ex Britan·
nis l'ortissimos et longa pace exploratos addiderat, ad
montem Grampium pervenit, quem jam hostes inse-
derant. Nam Britanni, nihil fracti pugnae prioris
eventu, et ultionem aut servitium exspectantes, tan·
demque docti commune periculum concordia propul-
sandum, legationibus et foederibus omnium civitatum
vires asciverant. Jamque super triginta millia arma·
’ torum aspiciebantur, et adbuc affluebat omnis juven-

· tus atquibus cruda ac viridis senectus, clari bello et
sua quisque decora gestantes: cum inter plures duces
virtute et genere praestans, nomine Calgacus, apud
contractam multitudinem proelium poscentem, in
hunc modum locutus fertur:

XXX. “Quotiens causas belli et necessitatem nos-
tram intueor, magnus mihi animus est hodiernum⁴
diem consensumque vestrum initium libertatis totius
Britanniae fore. Nam et universi servitutis expertes,
et nullae ultra terrae, ac ne mare quidem securum,
imminente nobis classe Romana: ita proelium atque
arma, quae fortibus honesta, eadem ctiam ignavis
tutissima sunt. Priores pugnae, quibus adversus
Romanos varia fortuna certatum est, spem ac subsi-
dium in nostris manibus habebant: quia nobilissimi
· totius Britanniae eoque in ipsis penetralibus siti, nec
servientium littora aspicientes oculos quoque a con-
tactu dominationis inviolatos habebamus Nospterra-
rum ac libertatis extremos, recessus ipse ac sinus
famae in hunc diem defendit: nunc terminus Bri·

 

