aoalcom. 65

gate. li sunt, quos proximo auno, unam legionem
furto noctis aggressos, clamore debellastis: ii cetero·
rum Britannorum fugacissimi, ideoque tamdiu super·
stites. Quomodo silvas saltusque penetrantibus
fortissimum quodque animal contremere, pavida et
inertia ipso agminis sono pelluntur, sic acerrimi
Britannorum jam pridem ceciderunt: reliquus est
numerus ignavorum et metuentium; quos quod tan·
dem invenistis, non restiterunt, sed deprehensi sunt:
novissimae res et extremo metu corpora defixere
aciem in his vestigiis, in quibus pulchram et spec·
tabilem victoriam ederetis. Transigite cum expedi-
tionibus: imponite quinquaginta anuis magnum diem :
approbate reipublicae nunquam exercitui imputari
potuisse aut moras belli aut causas rebellandi.’'

XXXV. Et alloquente adhuc Agricola, militum
ardor eminebat, et finem orationis ingens alacritas
consecuta est, statimque ad arma discursum. Instinc-
tos ruentesque itu disposuit, ut peditum auxilia, quae ·
octo millia erant, mediam aciem firmarent, equitum
tria millia comibus effunderentur: legiones provallo
stetere, ingens victoriae decus citra Romanum san·
guinem bellanti, et auxilium, si pellerentur. Britan-
norum acieS, in speciem simulac terrorem, editioribus
locis constiterat ita, ut primum agmen aequo, ceteri
per acclive jugum connexi velut insurgerent: media
campi covinarius et eques strepitu ac discursu com-
plebat. Tum Agricola superante hostium multitudine
veritus, ne simul in frontem, simul ct latera suorum
pugnaretur, diductis ordinibus, quanquam porrectior
acies sutura erat et arcessendas plerique legiones
admonebant, promptior in spem et firmus adversis,
dimisso equo pedes ante vexilla constitit.

 

