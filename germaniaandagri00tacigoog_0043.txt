24 o. cortu. memor

plerique nobilium adolescentium petunt ultro eas
nationes, quae tum bellum aliquod gerunt3 quia et
ingrata genti quies, et facilius inter ancipitia clares·
cant, magnumque· comitatum non nisi vi belloque
tueantur: exigunt enim principis sui liberalitate illum
bellatorem equum, illam cruentam victricemque
frameam. Nam epulae et, quanquam incompti, largi
tamen apparatus pro stipendio cedunt: materia muni·
licentiae perbelle et raptus. Nec arare terram, aut
expectare annum, tam facile persuaseris, quam vocare
hostes et vulnera mereri. Pigrum quinimmo et iners
videtur, sudore acquirere, quod possis sauguine

arare.
pXV. Quotiens bella non ineunt, nou multum
venatibus, plus per otium transigunt, dediti somno

ciboque, fortissimus quisque ac bellicosissimus nihil
agene, delegata domus et penatium et agrorum cura
feminis senibusque et infirmissimo cuique ex familia:
ipsi hebent; mira diversitate naturae, cum iidem
homines sic ament inertiam et oderint quietem. Mos
est civitatibus ultro ac viritim conferre principibus vel
armentorum vel frugum, quod pro honore acceptum,
etiam necessitatibus subvenit. Gaudent. praecipue
finitimarum gentium donis, quae non modo a singulis,
sed publice mittuntur: electi equi, magna arma,
phalerae, torquesque. J am et pecuniam accipere
docuimus.

XVI. Nullas Germanorum populis urbes habitari,
satis notum est: ne pati quidem inter se junctas
aedes. Colunt discreti ac diversi, ut fons, ut campus,
ut nemus placuit. Vicos locant, non in nostrum
morem, connexis et cohaerentibus aedificiis: suam
quisque domum spatio circumdat, sive adversus casus ·

 

