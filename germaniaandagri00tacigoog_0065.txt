46 c. coar. ricrrr

electus, quem contubernio aestimaret. Nec Agricola
licenter more juvenum, qui militiam in lasciviam ver·
tunt, neque segniter ad voluptates et commeatus
titulum tribunatus ct inscitiam retulit: sed noscero
provinciam, nosci exercitui, discere a peritia, sequi
optimos, nihil appetere jactatione, nihil ob formidinem
recusare, simulque anxius et intentus agere. Non
sane alias exercitatior magisque in ambiguo Britannia
fuit: trucidati veterani, incensae coloniae, intercepti
exercitus; turn de salute, mox de victoria, certavere.
Quae cuncta, etsi consiliis ductuque alterius ageban-
tur ac summa rerum et reciperatae provinciae gloria
inducam cessit, artem et usum et stimulos addidere
jureni; intravitque animum militaris gloriae cupido
ingrata temporibus, quibus sinistra erga eminentes
interpretatio, nec minus periculum ex magna fama,
quam ex mala.

Vl. Hinc ad capessendos magistratus in urbem
digressus, Domitiam Decidianam, splendidis natalibus
ortam, sibi junxit; idque matrimonium ad majora
nitenti decus ac robur iuit; vixeruntque mira con·
cordia, per mutuam caritatem ct invicem se ante·
ponendo: nisi quod in bona uxore tanto major laus,
quanto in mala plus culpae est. Sors quaesturae
provinciam Asiam, proconsulem Salvium Titianum
dedit: quorum neutro corruptus est; quanquam et
provincia dives ac parata peccantibus, et proconsul in
omnem aviditatem pronus, quantalibet facilitate re-
dempturus esset mutuam dissimulationem mali. Auc-
tus est ibi filia, in subsidium et solatium simul: nam

filium ante sublatum brevi amisit. Mox inter quaes-
turam ac tribunatum plebis atque etium ipsum tri-
bunatus annum quiete et otio transiit, gnarus sub

 

