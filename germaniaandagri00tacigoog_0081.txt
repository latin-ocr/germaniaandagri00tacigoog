62 c. court. raeiri

tauniae patet3 atque omne ignotum pro magnifico
est. Sed nulla jam ultra gens, nihil nisi fluetus et
saxa, et infestiores Romani: quorum superbiam frus·
tra per obsequium et modestiam effugeris. Raptores
orbis, postquam cuneta vastantibus defuere terrae, et
mare scrutantur: si locuples hostis est, avari; si
pauper, ambitiosi: quos non Oriens, non Occidens,
satiaverit. Soli omnium opes atque inopiam pari
affectu concupiscunt. Auferre, trucidare, rapere,
falsis nominibus imperium; atque, ubi solitudinem
faciunt, pacem appellant.'’

XXXI. “Liberos cuique ac propinquos suos natura
carissimos esse voluit; hi per delectus, alibi servituri,
auferuntur: conjuges sororesque, etsi hostilem libi·
dinem effugiant, nomine amicorum atque hospitum
polluuntur. Bona fortunasque in tributum egerunt,
annos in frumentum: corpora ipsa ac manus silvis ae
paludibus emuniendis verbera inter ac contumelias
conterunt. Nata servituti mancipia semel veneunt, ,
atque ultro a dominis aluntur: Britannia servitutem
suam quotidie emit, quotidie pascit. Ac, sicut in
familia recentissimus quisque servorum et conservis
ludibrio est, sic in hoc orbis terrarum vetere famulatu
novi nos et viles in excidium petimur. Neque enim
arva nobis aut metalla aut portus sunt, quibus exer·
cendis reservemur. Virtus porro ac ferocia subjec-
torum ingrata imperantibus: et longinquitas ac
secretum ipsum quo tutius, eo suspectius. lta,
sublata spe veniae, tandem sumite animum, tam
quibus salus, quam quibus gloria carissima est.
Trinobantes, femina duce, exurere coloniam, ex·

pugnare castra, ac, nisi felicitas in socordiam vertis·
sot, exuere jugum potuere3 nos integri et indomiti

 

